<html>
<head>
<title>Partijprogramma van de Piratenpartij</title>
</head>
<body>
<div id="treeDiv1">
	<ul>
		<li id="vrijheid_van_informatie">
		<h2><a name="vrijheid_van_informatie">Vrijheid van informatie</a></h2>
		<ul>
			<li>
			<p>
				 Informatie, ontwerpen en idee&euml;n moeten vrij toegankelijk zijn. Daardoor kan deze informatie optimaal door mensen benut worden. Alle beperkingen in die vrije stroom van informatie moeten worden verwijderd. Via onderwijs moet de burger de kans krijgen onderscheid te maken tussen waardevolle en niet-waardevolle informatie.
			</p>
			</li>
			<li>
			<!-- kuch -->
			<div>
				<strong>Vrije en ongecensureerde internettoegang is een burgerrecht.</strong>
			</div>
			<ul>
				<li>
				<p>
					<a>Internet</a> is diep geworteld in de maatschappij. De toegang ontzeggen van het internet aan iemand is vergelijkbaar met iemand uitsluiten van de maatschappij. Eenieder heeft recht op vergadering en informatievergaring. Vrije en ongecensureerde internettoegang moet daarom een recht zijn van iedere burger. Geen enkele burger mag een internetverbinding worden ontzegd of worden geweigerd. Ook hebben burgers het recht onderling - zonder tussenkomst van anderen - internetverbindingen tot stand te brengen.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Internet mag niet onderworpen worden aan censuur.</strong>
			</div>
				<ul>
				<li>
				<p>
					<a>Filters</a> die verplicht worden toegepast op internetverbindingen worden verboden. Filters die expliciet zijn aangevraagd door consumenten, bijvoorbeeld om minderjarigen te beschermen voor bepaalde inhoud, blijven mogelijk. Hierbij blijft de keuze liggen bij de burger, en niet bij de overheid, welke inhoud wel of niet mag worden bekeken.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Netwerkneutraliteit wordt verplicht gesteld.</strong>
			</div>
			<ul>
				<li>
				<p>
					 Alle verkeersgegevens wordt onder gelijke omstandigheden door internetproviders gelijk behandeld. Het blokkeren of juist voorrang geven aan bepaalde aanbieders van diensten op het internet discrimineert diensten op het internet, en moet verboden worden. Voorrang voor bepaalde typen verkeer waarvoor dat technisch noodzakelijk is (<a href="http://nl.wikipedia.org/wiki/Quality_of_service"><abbr title="Quality of Service">QoS</abbr></a>) blijft mogelijk onder strikte voorwaarden.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Draadloos en bedraad internet moet voor iedereen, overal beschikbaar zijn.</strong>
			</div>
			<ul>
				<li>
				<p>
					 Op Nederlands grondgebied moet een zo groot mogelijke dekking zijn voor het internet. Daar waar dekking niet aanwezig is op plaatsen waar dit duidelijk gewenst is, faciliteert de overheid het aanleggen van bedraad of draadloos internet.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="veiligheid" name="veiligheid">Veiligheid</a></h2>
		<ul>
			<li>
			<p>
				 Veiligheid is een recht. Wie zich niet veilig voelt, kan zich niet vrij gedragen. In de informatiesamenleving zijn we ook afhankelijk geworden van het internet. Daar waar veiligheid nu via het internet wordt aangeboden, moet ze ook daar beschermd worden. De overheid &eacute;n de burger zijn verantwoordelijk voor veiligheid. Tegelijkertijd is veiligheid een relatief begrip. Wie te veel de veiligheid via de overheid wil waarborgen, verliest daardoor ook veiligheid als burger tegenover de overheid.
			</p>
			</li>
			</li>
			<li>
			<!-- kuch -->
			<div>
				<strong>Effectiviteit moet centraal staan bij het bevorderen van veiligheid en het bestrijden van criminaliteit (en dus ook terrorisme).</strong>
			</div>
			<ul>
				<li>
				<p>
					 Excessieve maatregelen om bepaalde minimale veiligheidsrisico&#39;s in te perken worden heroverwogen. Bestaande procedures om veiligheidsmaatregelen te nemen, moeten worden bekeken vanuit rationele overwegingen en inschattingen. Angst mag geen drijfveer zijn om risico te analyseren, dit moet door middel van gecalculeerde analyses.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Speciale terrorismewetgeving wordt afgeschaft. Misdaad is misdaad.</strong>
			</div>
			<ul>
				<li>
				<p>
					 Terrorisme, wat afgeleid is van het Latijnse &ldquo;terror&rdquo;, wat &ldquo;paniek&rdquo; betekent, kan letterlijk vertaald worden naar &rdquo;<em>paniekisme</em>&rdquo;. Wetgeving moet worden aangenomen op basis van ratio en niet op onderbuikgevoelens. Huidige strafrechtelijke wetgeving is afdoende om &ldquo;terroristen&rdquo; aan te pakken.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Internetstoringen mogen de samenleving en de economie niet ontwrichten.</strong>
			</div>
			<ul>
				<li>
				<p>
					 De samenleving mag niet buitenspel worden gezet op het moment dat het <a>internet</a> (gedeeltelijk) niet meer functioneert. Internet is inherent ontworpen met het doel te kunnen blijven functioneren bij uitval van delen. Overheidsorganen moeten ook zorgen voor redundantie in verbindingen en apparatuur. Toch kan het internet (vrijwel) geheel uitvallen door (natuur)rampen en sabotage/terreur met bijvoorbeeld elektromagnetische bommen. Er moeten plannen komen die de Nederlandse samenleving nog steeds laat functioneren op het moment dat het internet uitvalt. Binnen overheid, zorg, financi&euml;le instellingen en andere essenti&euml;le organisaties moet regelmatig geoefend worden met scenario&rsquo;s waarbij stroom- en netwerkvoorzieningen langdurig niet meer werken.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="internationaal" name="internationaal">Internationaal</a></h2>
		<ul>
			<li>
			<p>
				 De Piratenpartij is bij uitstek een internationaal geori&euml;nteerde partij. De Piratenpartij is actief in meer dan 40 landen. De <a>informatiesamenleving</a> is een wereldwijde samenleving die ook wereldwijd beschermd moet worden.
			</p>
			</li>
			<li>
			<p>
				 Internationale overeenkomsten zijn bij uitstek niet democratisch. Lobbygroepen hebben er te veel macht. Dit geldt in de Europese Unie, maar ook bij internationale verdragen. Bovendien is het veel te ingewikkeld om internationale handelsverdragen aan te passen. De Piratenpartij wil graag dat ook internationaal gestreefd wordt naar een meer democratische wijze van besluiten.
			</p>
			</li>
			</li>
			<li>
			<!-- kuch -->
			<div>
				<strong>Nederland pleit voor een nieuw verdrag voor vrije informatiesamenleving.</strong>
			</div>
			<ul>
				<li>
				<p>
					 Nederland zal in Europa en wereldwijd pleiten voor een verdrag dat het stimuleren van innovatie en het delen van informatie in een vrije informatiesamenleving regelt.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Verdragen waarin auteurs- en patentrecht geregeld zijn, zullen opnieuw worden ge&euml;valueerd.</strong>
			</div>
			<ul>
				<li>
				<p>
					 Nederland moet internationaal ervoor zorgen dat alle verdragen waarin <a>patentrecht</a> zijn geregeld opnieuw ge&euml;valueerd worden in het licht van de vrije informatiesamenleving.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Het ACTA-verdrag en andere verdragen die inbreuk plegen op nationale burger- en consumentenrechten zullen niet worden ingevoerd.</strong>
			</div>
			<ul>
				<li>
				<p>
					 Het <a>overheidstransparantie</a>, innovatie en creativiteit, en wordt niet ingevoerd.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Op Europees en wereldwijd niveau zal worden samengewerkt met andere Piratenpartijen.</strong>
			</div>
			<ul>
				<li>
				<p>
					<a>Common Grounds</a>, een lijst met punten waaraan we ons houden. Verdragen op Europees en internationaal niveau worden samen met de PPI en nationale Piratenpartijen aangepast of afgeschaft waar nodig.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="onderwijs" name="onderwijs">Onderwijs</a></h2>
		<ul>
			<li>
			<p>
				 Onderwijs is de basis van een <a>informatiesamenleving</a>. Via het onderwijs leren mensen hoe ze met de informatiesamenleving om kunnen gaan en welke waarde informatie heeft. Het onderwijs helpt mensen een denkkader te ontwikkelen waarin nieuwe informatie ingepast kan worden. Zonder onderwijs is informatie waardeloos.
			</p>
			</li>
			<li>
			<p>
				 Informatie werd v&oacute;&oacute;r het internettijdperk voornamelijk geordend en gewaardeerd door professionals. Journalisten schreven in kranten en tijdschriften, wetenschappers publiceerden onder elkaar en redacteuren stelden een encyclopedie samen. In de informatiesamenleving moet iedereen informatie kunnen ordenen en waarderen. Iedereen is journalist, wetenschapper en redacteur. Dat vereist een brede algemene kennis die verder gaat dan het nieuws. Nieuws is dat wat afwijkt van het normale. Onderwijs leert ons wat normaal is, zodat we zelf kunnen beslissen of we ons aan willen passen of niet.
			</p>
			</li>
			</li>
			<li>
			<!-- kuch -->
			<div>
				<strong>Onderwijs tot en met het hoogste onderwijsniveau is een burgerrecht.</strong>
			</div>
			<ul>
				<li>
				<p>
					 In de informatiemaatschappij is onderwijs tot en met het hoogste onderwijsniveau een burgerrecht. Zonder onderwijs tot het niveau dat iemand aankan kan een persoon niet optimaal functioneren in een informatiesamenleving. Iedereen die de capaciteiten heeft om het onderwijs te volgen moet van elk onderwijsniveau kunnen doorstromen naar een volgend niveau.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Iedere Nederlander moet over vrije toegang tot onderwijs beschikken, die niet gelimiteerd wordt door zijn/haar cultuur of economische achtergrond.</strong>
			</div>
			<ul>
				<li>
				<p>
					 Burgers hebben fundamentele kennis en kunde nodig om in de informatiesamenleving te functioneren. Daarom moet iedere burger toegang krijgen tot onderwijs, om hiermee actief deel te kunnen nemen aan de vrije informatiesamenleving.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Onderwijs over omgaan met informatie.</strong>
			</div>
			<ul>
				<li>
				<p>
					 De vrije informatiesamenleving heeft een grote focus op informatie. Daarom moet worden onderwezen wat informatie is, hoe je er mee omgaat, wat je er mee kan, en wat het verschil is tussen &ldquo;open&rdquo; en &ldquo;vertrouwelijke&rdquo; informatie.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Toetsing van kennis moet los staan van verplichting om lessen te volgen.</strong>
			</div>
			<ul>
				<li>
				<p>
					 Het volgen van lessen het toetsen van kennis en vaardigheden zijn twee aparte dingen. Studenten moeten toetsen kunnen maken zonder het standaard onderwijs daarvoor te volgen.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Leermaterialen moeten vrij toegankelijk zijn en - wanneer bekostigd door de overheid - onder een open licentie ontwikkeld en aangeboden worden.</strong>
			</div>
			<ul>
				<li>
				<p>
					 Materialen om mee te leren moeten zoveel mogelijk vrij en online toegankelijk worden. Leermaterialen die worden bekostigd door de overheid moeten open ontwikkeld worden en vrij toegankelijk zijn. Op deze manier kan iedereen op de wereld ervan profiteren.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Colleges moeten online voor iedereen onder een vrije licentie beschikbaar zijn.</strong>
			</div>
			<ul>
				<li>
				<p>
					 Colleges zijn mede met overheidsgeld betaald. Deze kennis moet zoveel mogelijk open en vrij toegankelijk zijn. Het beschikbaar maken van alle colleges biedt studenten flexibiliteit en niet-studenten toegang tot de mede met overheidsgeld betaalde colleges. Colleges online maken het voor studenten mogelijk vooraf de kwaliteit van een collegereeks of docent te bepalen en colleges bij andere instellingen te volgen.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Onderwijsomgevingen worden met open source software ontwikkeld.</strong>
			</div>
			<ul>
				<li>
				<p>
					<a>Software</a> om onderwijs te faciliteren kan worden gedeeld door middel van het ontwikkelen en delen van open source software. Dit maakt de ontwikkeling van onderwijsomgevingen effici&euml;nter, stimuleert samenwerking tussen onderwijsinstellingen en verhoogt op den duur de kwaliteit. Iedere onderwijsinstelling op de wereld kan van deze softwareontwikkeling profiteren en helpen deze verder te ontwikkelen.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="wetenschap" name="wetenschap">Wetenschap</a></h2>
		<ul>
			<li>
			<p>
				 De wetenschap is &eacute;&eacute;n van de ankers van een goed werkende <a>democratie</a>. Daarvoor moet wetenschap onafhankelijk zijn en geen taboes kennen. Ook moet de kennis en expertise van wetenschappers voor iedereen toegankelijk zijn. Juist dan levert wetenschap een maatschappelijke meerwaarde op. Wetenschap vertegenwoordigt een waarde en is een doel op zich.
			</p>
			</li>
			<li>
			<p>
				 Wetenschap moet niet door de economie en de politiek gestuurd worden. Het vertrouwen in wetenschappers neemt af wanneer zij belangen moeten vertegenwoordigen. De wetenschap moet onafhankelijk en transparant zijn. De Piratenpartij wil daarom alle ruwe data publiceren en alle artikelen open toegankelijk maken. Door het publiek gefinancierde wetenschap moet gratis toegankelijk zijn.
			</p>
			</li>
			</li>
			<li>
			<!-- kuch -->
			<div>
				<strong>Kennis die mede met publiek geld is ontwikkeld op universiteiten en andere instellingen is open en patentvrij en moet kosteloos en vrij toegankelijk zijn.</strong>
			</div>
			<ul>
				<li>
				<p>
					 Wat met publiek geld (mede) gefinancierd is, moet voor iedereen open en vrij toegankelijk zijn. Op deze kennis kan geen monopolie in de vorm van een patent worden verleend.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Alle wetenschappelijke artikelen worden in een open formaat en vrij toegankelijk gepubliceerd, inclusief alle ruwe data.</strong>
			</div>
			<ul>
				<li>
				<p>
					 Wetenschappelijke artikelen stijgen in waarde naarmate ze vaker worden aangehaald in andere wetenschappelijke artikelen. Dit geldt ook voor <a>hyperlinks</a>, die op het internet verwijzen naar andere documenten (webpagina&rsquo;s). Door alle wetenschappelijke artikelen open en met een open formaat te publiceren, wordt kennis beter gedeeld. Door de ruwe data ook te publiceren kunnen wetenschappelijke artikelen beter gecontroleerd wordt en worden data ook voor ander onderzoek ontsloten.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Peer-review in open source context wordt gefaciliteerd.</strong>
			</div>
			<ul>
				<li>
				<p>
					 Wetenschappelijke artikelen worden nu vaak geplaatst in (gesloten) wetenschappelijke tijdschriften. Doordat deze tijdschriften een goede reputatie hebben waarbij collegawetenschappers een artikel beoordelen, heeft publicatie in een (gesloten) wetenschappelijk tijdschrift grote waarde voor de wetenschapper. Om open publicatie te bevorderen moet peer-review in een <a>open source</a> context worden gefaciliteerd.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="ontwikkelingssamenwerking" name="ontwikkelingssamenwerking">Ontwikkelingssamenwerking</a></h2>
		<ul>
			<li>
			<p>
				 De <a>auteursrechten </a>te ontdoen, kan iedereen zich ontwikkelen. Mensen uit ontwikkelingslanden kunnen dan op gelijke voet met mensen uit ontwikkelde landen nieuwe idee&euml;n delen en uitvoeren.
			</p>
			</li>
			</li>
			<li>
			<!-- kuch -->
			<div>
				<strong>Onderdeel van beleid wordt het wereldwijd bevorderen van overdracht van technologie.</strong>
			</div>
			<ul>
				<li>
				<p>
					 Verspreiding van techniek door middel van <a>open source</a> geeft individuen de mogelijkheid om z&eacute;lf met techniek bezig te zijn. Landen en mensen kunnen zich hierdoor ontwikkelen, door techniek te gebruiken uit landen die hier al veel verder mee zijn.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Onderdeel van beleid wordt het open en vrij delen van gegevens, informatie en kennis met ontwikkelingslanden.</strong>
			</div>
			<ul>
				<li>
				<p>
					 Ontwikkelingssamenwerking kan worden gestimuleerd door kennisdeling. De inzichten die door de tijd zijn opgedaan, worden gedeeld met landen die hier belangstelling voor hebben.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Soepele regels voor gebruik gepatenteerde technologie.</strong>
			</div>
			<ul>
				<li>
				<p>
					 In ontwikkelingslanden moeten gepatenteerde technologie&euml;n voor de ontwikkeling van het land en de bevolking zonder restricties gebruikt kunnen worden.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Bio- en farmaceutische patenten mogen - totdat ze zijn afgeschaft - geen onredelijke restricties opleggen aan ontwikkelingslanden.</strong>
			</div>
			<ul>
				<li>
				<p>
					 Patenten drijven de prijs van medische middelen, zoals medicijnen, onnodig hoog op. Burgers in ontwikkelingslanden kunnen hierdoor geen adequate toegang krijgen tot medische zorg.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Nederland biedt hulp voor vrije internettoegang aan burgers in landen waar vrije internettoegang niet gewaarborgd is.</strong>
			</div>
			<ul>
				<li>
				<p>
					 Internettoegang is een wereldwijd <a>internet</a> te bieden. Nederland biedt hulp aan burgers in alle landen waar vrije internettoegang niet gewaarborgd is.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="efficiente_overheid" name="efficiente_overheid">Effici&euml;nte overheid</a></h2>
		 +
		<ul>
			<li>
			<p>
				 De overheid is ineffici&euml;nt. Centrale overheden vinden in elk land het wiel opnieuw uit, en bij decentrale overheden gebeurt dit nog veel vaker. Door bij de invoering van wetten al rekening te houden met de uitvoering en implementatie kan veel dubbel werk bespaard worden. Met combinaties van <a>internationaal</a> kunnen overheden hierbij samenwerken.
			</p>
			</li>
			</li>
			<li>
			<!-- kuch -->
			<div>
				<strong>Investeren in open source en open standaarden voor software zodat op termijn heel veel bespaard kan worden.</strong>
			</div>
			<ul>
				<li>
				<p>
					 Open source en open standaarden zijn een termijninvestering, die slechts &eacute;&eacute;nmaal hoeft te worden gedaan. Dit in tegenstelling tot diensten of software die van het bedrijfsleven moet worden ingekocht, waarvoor jaarlijks licenties moeten worden betaald.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Overheid biedt bij wetgeving en richtlijnen ook een voorbeeld voor uitwerking datlagere gemeenten kunnen overnemen of aanpassen. Indien voor deze wetgeving ook software nodig is, wordt deze door de overheid meteen open source en met open standaarden ontwikkeld.</strong>
			</div>
			<ul>
				<li>
				<p>
					 Door de regelgevende overheidsinstantie direct verantwoordelijk te maken van een eerste versie van uitwerking en de bijbehorende software, kunnen problemen worden voorkomen en wordt dubbel werk op een lager niveau voorkomen.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Een bug-trackingsysteem voor bureaucratie en wetgeving faciliteert terugkoppeling van uitvoerenden over wet- en regelgeving.</strong>
			</div>
			<ul>
				<li>
				<p>
					 Er komt een systeem dat automatisch terugkoppelt wat er fout gaat op uitvoerend niveau, zodat snel aanpassingen op een hoger niveau kunnen worden gedaan. Vergelijkbaar met het bug-trackingsysteem dat op het internet gebruikt wordt.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Investeren in en faciliteren van open source en open standaarden voor materialen zodat op termijn veel bespaard kan worden.</strong>
			</div>
			<ul>
				<li>
				<p>
					 De overheid moet de ontwikkeling van open source en open standaarden bij materialen in de private sector faciliteren. Voorbeeld waarbij dat al gebeurt zijn stopcontacten. Er zijn veel meer voorbeelden waarbij markteffici&euml;ntie kan optreden wanneer onderdelen open source en open standaard ontwikkeld worden. Ook ontwerpen van door de overheid gebruikte materialen, zoals bijvoorbeeld verkeersborden en lantaarnpalen, kunnen open source worden ontwikkeld.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="ondernemerschap" name="ondernemerschap">Ondernemerschap</a></h2>
		<ul>
			<li>
			<p>
				 Ondernemers moeten kunnen ondernemen. De <a>overheid</a> moet kleine ondernemers beschermen tegen machtsconcentraties van overheden en grote ondernemingen. Daar waar de overheid van MKB-ondernemers informatie vraagt, moet ze de daarvoor benodigde software open source en gratis aanbieden.
			</p>
			</li>
			</li>
			<li>
			<!-- kuch -->
			<div>
				<strong>Midden- en kleinbedrijfondernemers (MKB) kunnen innoveren en verkopen binnen Nederland zonder last van patenten.</strong>
			</div>
			<ul>
				<li>
				<p>
					 Innovatie vindt voor een belangrijk gedeelte plaats bij kleinere bedrijven die een sterke focus hebben op ontwikkeling. Deze bedrijven moeten juist worden gestimuleerd in wat ze doen, <a>patenten</a> mogen geen belemmering vormen voor deze innovatie. MKB-ondernemers moeten zich kunnen concentreren op innovatie in plaats van op de juridische kant van patenten.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Ontwikkeling van gratis open source software voor door de overheid gevraagde gegevens.</strong>
			</div>
			<ul>
				<li>
				<p>
					 Organisaties, bedrijven en burgers kunnen effici&euml;nter werken wanneer ze bijvoorbeeld <a>open source</a> boekhoudsoftware inclusief belastingregels gratis kunnen downloaden en gebruiken.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Geen afdracht voor muziek luisteren of televisie kijken op het werk of in horeca.</strong>
			</div>
			<ul>
				<li>
				<p>
					 Op het werk of in de horeca wordt muziek en televisie doorgaans niet als kern van het verdienmodel ten gehore gebracht. Het verplicht afdragen van gelden om muziek of video te vertonen op het werk of in de horeca moet worden afgeschaft.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Parallelle import buiten distributiekanalen van de rechtenhouder om wordt toegestaan.</strong>
			</div>
			<ul>
				<li>
				<p>
					 Het <a>merkenrecht </a>moet niet inhouden dat de rechtenhouder op elke markt een andere prijs mag bepalen. Een open markt door parallelle import komt marktwerking ten goede.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="mobiele_telefonie_en_internet" name="mobiele_telefonie_en_internet">Mobiele telefonie en internet</a></h2>
		<ul>
			<li>
			<p>
				 Voor de Piratenpartij geldt: <a>privacy</a> van de informatie gegarandeerd.
			</p>
			</li>
			</li>
			<li>
			<!-- kuch -->
			<div>
				<strong>Mobiele communicatie wordt gelijkgesteld aan communicatie via internet service providers (ISPs).</strong>
			</div>
			<ul>
				<li>
				<p>
					 Bij mobiele communicatie is <a>netneutraliteit</a> ook belangrijk; mobiele communicatie wordt daarom gelijk gesteld aan iedere andere internetverbinding.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Gelijke prijs voor alle mobiele communicatie binnen de Europese Unie, inclusief Nederland. Geen grenzen op mobiel internet. Datalimieten worden niet toegestaan.</strong>
			</div>
			<ul>
				<li>
				<p>
					 Door alle mobiele communicatie op Europees niveau te beprijzen wordt samenwerking tussen netwerken bevorderd en Europa-wijde marktwerking mogelijk. Artifici&euml;le grenzen moeten waar mogelijk opgeheven worden.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Overheden en burgers krijgen de mogelijkheid zelf of in een publiek-private samenwerking een huis-aan-huis glasvezelnetwerk aan te leggen.</strong>
			</div>
			<ul>
				<li>
				<p>
					 Glasvezelnetwerken en andere netwerkvoorzieningen mogen niet als monopolie behandeld worden.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Overheid heeft gerechtelijk bevel nodig om een mobiele telefoon te traceren of af te luisteren.</strong>
			</div>
			<ul>
				<li>
				<p>
					 Het traceren en <a>afluisteren van een mobiele telefoon</a> is een privacyschendende maatregel en daartoe mag niet door een bestuurder worden besloten. Een systeem vergelijkbaar met een huiszoekingsbevel wordt ingevoerd.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="verkeer_en_waterstaat" name="verkeer_en_waterstaat">Verkeer en waterstaat</a></h2>
		<ul>
			<li>
			<!-- kuch -->
			<div>
				<strong>Anoniem reizen blijft mogelijk en mag geen extra geld kosten.</strong>
			</div>
			<ul>
				<li>
				<p>
					 Het <a>privacy</a>.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Strippenkaart blijft zolang <a>OV-chipkaart</a> privacy aantast. Er wordt gewerkt aan een OV-betaalsysteem dat anonimiteit garandeert.</strong>
			</div>
			<ul>
				<li>
				<p>
					 Anoniem reizen moet te allen tijde kunnen. Niet alleen een anonieme chipkaart kopen en gebruiken, maar bijvoorbeeld ook terugvragen van tegoed (bijvoorbeeld bij niet uitchecken), moet anoniem kunnen.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Thuiswerken en werken in de buurt wordt gestimuleerd.</strong>
			</div>
			<ul>
				<li>
				<p>
					 De overheid moet stimuleren dat werknemers thuis kunnen werken. Dit moet all&eacute;&eacute;n gelden voor beroepen waar thuiswerk geschikt voor is.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="geld_en_banken" name="geld_en_banken">Geld en banken</a></h2>
		<ul>
			<li>
			<p>
				 Back-upsysteem voor het in stand houden van betalingsverkeer wanneer internet uitvalt. Het betalingssysteem moet ook wanneer het internet uitvalt kunnen functioneren. Daarom moeten banken ervoor zorgen dat ze een back-upsysteem hebben dat bij uitval van internet in werking kan treden.
			</p>
			</li>
			</li>
			<li>
			<!-- kuch -->
			<div>
				<strong>Zoveel mogelijk openheid over geldverkeer, geldcreatie en het financieel-economisch systeem.</strong>
			</div>
			<ul>
				<li>
				<p>
					 Niet alleen rapportage van geldstromen in financieel jargon. Heldere, ondubbelzinnige en klare uitleg over hoe het geldsysteem werkt moet de burgers bereiken.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Altijd mogelijkheid houden anoniem te betalen via contant geld of chipkaart.</strong>
			</div>
			<ul>
				<li>
				<p>
					 Anonimiteit moet ook mogelijk zijn bij het betalen. Ook met plastic geld moet anoniem kunnen worden betaald, de verkoper hoeft niet te weten w&iacute;e er betaalt, het feit d&aacute;t er betaald is, is voldoende.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Open informatie over fraude.</strong>
			</div>
			<ul>
				<li>
				<p>
					 Waar fraude mogelijk is, moet openheid van informatie zorgen dat systemen en procedures veiliger worden. Hierdoor kunnen mensen zich erop aanpassen waar toepasselijk, om niet in het web van fraudeurs te komen.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="energie" name="energie">Energie</a></h2>
		<ul>
			<li>
			<!-- kuch -->
			<div>
				<strong>Energiemeters versturen all&eacute;&eacute;n ruwe informatie naar leveranciers, waardoor privacy niet geschonden kan worden.</strong>
			</div>
			<ul>
				<li>
				<p>
					 Energiemeters meten gebruik per seconde, maar geven deze geaggregeerde data zelfstandig per maand of kwartaal door aan de energiemaatschappij. Energiemaatschappijen en distributiebedrijven mogen niet zelf kastjes kunnen aansturen. Verplichte publicatie van de broncode van software in meetkastjes.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Subsidies om het energie opwekken met nieuwe energiebronnen te stimuleren, worden gegeven door patenten af te kopen, niet door de eindproducten te subsidi&euml;ren.</strong>
			</div>
			<ul>
				<li>
				<p>
					 Wanneer de <a>patent</a> af te kopen worden publieke middelen veel beter gebruikt en hebben ze een blijvend en ook internationaal effect.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Flexibele energieprijs zodat energiepieken en -dalen bij eindgebruikers kunnen worden opgevangen.</strong>
			</div>
			<ul>
				<li>
				<p>
					 Door de energieprijs op het energienetwerk per seconde te bepalen, kan de energiemarkt op een lager niveau en exacter worden georganiseerd dan met een dagen nachttarief. De informatie over energieschaarste bevordert innovatie doordat dan ook nieuwe energiebronnen - die niet onder alle omstandigheden dezelfde energie opwekken - effici&euml;nt gebruikt kunnen worden. Huishoudens en bedrijven kunnen dan ook aanbieders van energie worden (centrale verwarming met electriciteitsopwekking) of hun vraag naar energie (opladen electrische auto) op prijs sturen. Bijvoorbeeld in de kasbouw kan de CO2-productie waarbij restenergie vrijkomt afgestemd worden op de pieken in de energievraag.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Afhankelijkheid van energie van niet-democratische staten afbouwen en stoppen hun overheden met energiegelden te subsidi&euml;ren.</strong>
			</div>
			<ul>
				<li>
				<p>
					 Nederland moet de energiecontracten met <a>informatievrijheid</a> beperken.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="sociale_netwerken" name="sociale_netwerken">Sociale netwerken</a></h2>
		<ul>
			<li>
			<!-- kuch -->
			<div>
				<strong>Sociale netwerken moeten de mogelijkheid bieden aan alle gebruikers om hun informatie en meta-informatie te verwijderen, ook in back-ups.</strong>
			</div>
			<ul>
				<li>
				<p>
					 Om gebruikers te beschermen tegen het delen van <a>privacygevoelige</a> informatie, moeten gebruikers van sociale netwerken de mogelijkheid krijgen hun informatie te verwijderen. Verwijdering van dergelijke informatie moet plaatsvinden in het gehele systeem, inclusief back-ups en aanverwante systemen.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Tagging van foto&rsquo;s of andere priv&eacute; informatie door anderen mag op netwerksites alleen met expliciete toestemming van de getagde persoon.</strong>
			</div>
			<ul>
				<li>
				<p>
					 Gebruikers moeten zelf de controle in de hand kunnen houden wat er met hun priv&eacute;gegevens gebeurt. Het beschrijven van gegevens die in de priv&eacute; levenssfeer liggen, mag alleen na toestemming van de gebruiker. De Nederlandse <a>overheid</a> moet hiervoor wetgeving opstellen en haar invloed uitoefenen op de eigenaren van sociale netwerken. Openbaarmaking van foto&rsquo;s of andere priv&eacute;gegevens moet niet tegen de wil van betrokken gebruikers plaatsvinden.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="media" name="media">Media</a></h2>
		<ul>
			<li>
			<p>
				 Media en journalistiek zijn essentieel voor een goed werkende samenleving. De <a>informatiesamenleving</a> maakt het eenvoudiger voor mensen om zich te organiseren. Tegelijkertijd levert dit het risico op van groepen mensen die langs elkaar heen leven. Wie in een aparte groep wil leven, kan dat. Wie dat niet wil, moet ook bij de informatie van andere groepen kunnen. Wanneer er voldoende mensen zijn die de brug vormen tussen verschillende groepen, wordt de samenleving daar sterker van.
			</p>
			</li>
			<li>
			<p>
				 Verschillende media (radio, televisie, kranten, tijdschriften) kunnen elkaar versterken en aanvullen op het internet. Die ontwikkeling moet gestimuleerd worden.
			</p>
			</li>
			</li>
			<li>
			<!-- kuch -->
			<div>
				<strong>Materialen van bibliotheken en openbare collecties in Nederland worden gedigitaliseerd en gratis open toegankelijk gemaakt.</strong>
			</div>
			<ul>
				<li>
				<p>
					 Het <a>internet</a> is de nieuwe bibliotheek. Waar vroeger de openbare bibliotheek als primaire informatiebron gebruikt werd, geldt dat nu voor het internet. Alle informatie in openbare bibliotheken moet gratis, vrij en toegankelijk beschikbaar worden gemaakt op het internet.
				</p>
				</li>
			</ul>
			</li>
			<li>
			<!-- kuch -->
			<div>
				<strong>De <a>publieke omroep</a> wordt verplicht uit te zenden onder een vrije licentie, zodat ook commercieel hergebruik en remixen toegestaan is.</strong>
			</div>
			<ul>
				<li>
				<p>
					 Wat met publieke middelen is betaald, moet ook vrij toegankelijk zijn. Het enorme archief van de publieke omroep kan een snelle stimulans tot hergebruik en remixen mogelijk maken.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Alle in Nederland toegankelijke radio en televisie moet via internet live en in archief beschikbaar zijn.</strong>
			</div>
			<ul>
				<li>
				<p>
					 Internet wordt steeds meer de spil van de <a>informatie- en communicatievoorziening</a>. Steeds meer mensen hebben geen abonnement op televisie, omdat internet praktischer en veel omvattender van aard is. Televisie die uitgezonden wordt in Nederland moet dan ook beschikbaar worden op het internet, zowel live als in downloadbaar formaat vanuit het archief.
				</p>
				</li>
			</ul>
			</li>
			<li>
			<!-- kuch -->
			<div>
				<strong>De publieke omroep krijgt het recht op vrije rechtstreekse verslaggeving, inclusief die van sport en andere evenementen zoals voetbalwedstrijden, concerten et cetera.</strong>
			</div>
			<ul>
				<li>
				<p>
					 Iedereen betaalt voor de publieke omroep die onder andere de doelstelling heeft verslag te doen van wat er in Nederland gebeurt. De publieke omroep is geen commerci&euml;le activiteit en kan dus vrij opnamen maken van sport en andere evenementen en deze uitzenden. <a>Naburige rechten</a> gelden hier niet.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="voedsel" name="voedsel">Voedsel</a></h2>
		<ul>
			<li>
			<p>
				 Voedsel is de basis van ons leven. Wat wij eten, blijft in ons lichaam zitten en be&iuml;nvloedt onze <a>patenten op gewassen, dieren en voedsel</a>. Tegelijkertijd wil de Piratenpartij open informatie over wat bedrijven met en in het voedsel doen.
			</p>
			</li>
			</li>
			<li>
			<!-- kuch -->
			<div>
				<strong>Geen patenten op gewassen, dieren en voedsel.</strong>
			</div>
			 +
			<ul>
				<li>
				<p>
					 Niemand kan gewassen, dieren of voedsel monopoliseren. Het gebruik of telen van voedsel behoort iedere mens toe, en mag niet exclusief worden voorbehouden aan &eacute;&eacute;n bepaald bedrijf, organisatie of overheid. Ook patenten op (gemodificeerde) zaden en (gemodificeerde) genen worden afgeschaft. Boeren mogen niet belemmerd worden in het telen van gewassen, dieren of ander voedsel.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Duidelijke etikettering en een, bijvoorbeeld door een mobiele telefoon bruikbare, tag die verwijst naar een internetlink met volledige herkomstinformatie online.</strong>
			</div>
			<ul>
				<li>
				<p>
					 Heldere productinformatie en duidelijke etikettering is vooral bij voedsel heel belangrijk. Uitgebreide voedselinformatie kan op een heel bruikbare wijze worden getoond aan consumenten, door te verwijzen naar een mobiel toegankelijke internetpagina. Voedselleveranciers worden verplicht gesteld deze informatie op eenduidige wijze te plaatsen op het internet, en een link toe te voegen op etiketten van voedselproducten. Hierin wordt ook de productiegeschiedenis bekend gemaakt en waar elk van de ingredi&euml;nten vandaan komt, zoals dat nu al bij eieren gebeurt.
				</p>
				</li>
			</ul>
			</li>
		</ul>
		</li>
		<li>
		<h2>
		<a id="volksgezondheid" name="volksgezondheid">Volksgezondheid</a></h2>
		<ul>
			<li>
			<p>
				 Gezondheid wordt bereikt door gezond leven en goede medische zorg. De Piratenpartij staat voor vrijheid in hoe je wilt leven. De overheid kan gezond gedrag wel stimuleren. In de voedingsindustrie gebeurt dit maar matig. Ook wordt er beperkt onderzoek naar <a>medische patenten</a> af te schaffen.
			</p>
			</li>
			</li>
			<li>
			<!-- kuch -->
			<div>
				<strong>Geen patenten op farmaceutische producten en medische behandelingsmethoden.</strong>
			</div>
			<ul>
				<li>
				<p>
					 Patenten op farmaceutische producten en medische behandelingsmethoden veroorzaken monopolies en daardoor ineffici&euml;nte marktwerking. De kosten per pil of behandeling zijn enorm groot en de maatschappij kan het onderzoek naar medische technieken en medicijnen niet sturen. Door patenten op farmaceutische producten en medische behandelingsmethoden met voorrang af te schaffen, wordt het mogelijk bespaarde publieke middelen voor door het publiek gewenste research in te zetten.
				</p>
				</li>
			</ul>
			</li>
			<li>
			<!-- kuch -->
			<div>
				<strong>Geen Elektronisch Pati&euml;nten Dossier (centraal toegankelijke opslag medische gegevens van burgers), w&eacute;l een systeem met vrijwillige vermelding van levensbedreigende allergie&euml;n en dergelijke.</strong>
			</div>
		</ul>
		</li>
		<li>
		<h2>
		<a id="overige_standpunten" name="overige_standpunten">Overige standpunten</a></h2>
		<ul>
			<li>
			<p>
				 De Piratenpartij gaat primair voor de hierboven beschreven punten. Wanneer deze in een coalitie bereikt kunnen worden, stemt de Piratenpartij in ruil voor die toezegging met die coalitie mee op de andere punten. Wanneer geen coalitie gevormd kan worden, probeert de Piratenpartij nog steeds door het uitlenen van haar stem voor punten van andere partijen bovenstaande punten te realiseren. Mocht dit niet lukken, dan zal de Piratenpartij experimenteren met methoden om standpunten door middel van ledeninvloed vorm te geven waarbij langere termijn, consistentie van beleid en afstemming met Piratenpartijen in andere landen worden bewaakt.
			</p>
			</li>
		</ul>
		</li>
	</ul>
</div>
</body>
</html>
